## Кратко представяне

Казвам се Десислава Михайлова. Станах част от гилдията на авторите на техническа документация в страната, когато през 2011 започнах работа за един от световните пазарни лидери в хазартния онлайн бизнес, Плейтех. От година и половина работя като Автор на техническа документация в Progress, която придоби Телерик в края на 2014 година. 

Идвам всеки ден с желание на работа и силно вярвам в потенциала за развитие на професията в България. От името на авторите на техническа документация в страната тази година посетих ИТ конференции във Велико Търново, Пловдив и Русе, за да привлека внимание върху значението на добрата документация за всяка една компания, както и да запозная аудиторията с предизвикателствата и възможностите, които нашата професия предлага всеки ден. 

Ентусиазирано приех номинацията на Инициативния комитет на теком България - професионалната организация на авторите на техническа документация в страната - и в резултат отскоро съм член на Инициативния й комитет. Отговарям за връзките със студенти и университетски общности с цел промотиране на професията ни. Очаква ме дълга 2017 година, изпълнена с поготовката на уъркшопи и презентации и никаква слава! :)

## Индивидуални презентации

### Какво е за мен професията

* **Предизвикателство**    
	Всеки ден се сблъсквам с нови казуси. За да се решат, се запознавам с нови технически подходи и инструменти. Ежедневно това изисква концентрация и постоянство.
* **Удоволствие**    
	Осъществявам ежедневен контакт с различни екипи и колеги.
* **Удовлетвореност**   
 	Работата ми облекчава съпорт колегите, от една страна, и помага на клиентите да си свършат работата бързо и качествено от друга.
* **Самочувствие**   
	Новите тенденции при технологиите и писането на техническа документация се менят често. Когато си в час с тях и ги съобразяваш с твоята аудитория, се налага да работиш гъвкаво, да вземаш решения как да ги адаптираш или да въведеш нови, ако съществуващите не работят в моя случай.

### Какви са необходимите умения

* **Личностни**    
 	Любознателност (желание да се научават нови неща всеки ден).   
	Аналитично мислене (отсяване на важното от маловажното).    
	Решителност (да се дава мнение и да се отстоява).   
	Комуникативност (за да съберем нужната ни информация, се налага да сме психолози и да работим на професионално ниво по всяко време и с всеки).   
* **Професионални**    
  Отлично владеене на английски предимно (има случаи в страната на френски и български).   
	Предишен технически опит (препоръчителен, но не задължителен).   

### Какви са предизвикателствата

* **Новата информация**   
	Концептуална и техническа.
* **Срокове**   
	При рилийзи особено.
* **Динамична среда**   
	Чести промени при надграждане или подобряване на продукта водят до честа актуализация на документацията, а добрата документация трябва да е вярна и актуална.
* **Работата с различни хора от различни екипи с различна култура на работа**   
	Изисква се гъвкавост в преценката към колегите и индивидуален подход, за да си свършиш работата.

### Един работен цикъл

Времето се разпределя според тасковете: ежедневни (поддръжка) и по проекти (при нови продукти).

* Редакция на къмити (Kendo UI for jQuery, Kendo UI for Angular 2, UI for MVC, UI for Core).
* Редакция преди публикуване на документацията (пул рикуести в kendo UI for Angular 2 & web site).
* Следене на билдове.
* Концептуална документация за нови продукти (kendo UI Builder).
* Вътрешни процедури (wikis).
* Оптимизация и подобрение на съществуващата документация (тикети от Админа, нови хау-ту примери, липсваща информация в концептуалните статии).
* Подобрения на документацията на фирмата (Style Guide).

## Общи подходи към писането на документация

* Бъди наясно каква е гледната точка на потребителя.
* Използвай прост изказ, кратки и ясни изречения.
* Адресирай директно клиентите.
* Използвай жаргон, който е познат на клиентите.
* Проверявай и пак проверявай написаното.
